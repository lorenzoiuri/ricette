Torta semplice con gocce di cioccolato

- persone 8
- preparazione 10
- cottura 40
- costo basso

Ingredienti

- 270 gr di farina
- 120 gr di burro o 100 ml di olio di semi
- 2 uova
- 1 bustina di vanillina
- aroma vaniglia
- 180 ml di latte
- 160 gr di zucchero
- 1 bustina di lievito
- 80 gr di gocce di cioccolato

Preparazione

- Estraete il burro dal frigo 1 ora prima della preparazione.
- Lavorate a crema, con le fruste elettriche o la frusta a mano, il burro morbido con lo zucchero.
- Scaldate leggermente il latte, dovrà diventare appena tiepido.
- Aggiungete un uovo alla volta, attendendo che il precedente venga assorbito, poi un pizzico di sale, la bustina di vanillina e l'aroma.
- Incorporate successivamente la farina setacciata con il lievito e il latte tiepido. Amalgamate il tutto, fino ad ottenere un composto liscio ed omogeneo.
- Infarinate leggermente le gocce di cioccolato e incorporatele all’impasto, utilizzando una spatola o un cucchiaio.
- Versate il composto all'interno di una tortiera apribile da 24 cm. Infornate a 170°C per 40 minuti.
