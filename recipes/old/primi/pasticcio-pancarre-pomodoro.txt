Pasticcio di pancarrè e pomodoro

- persone 4
- preparazione 20
- cottura 20
- costo medio

Ingredienti

- 8 grosse fette di pancarré da sandwich senza crosta
- 400 gr di passata di pomodoro
- 300 gr di mozzarella fiordilatte
- 1 cucchiaio di parmigiano reggiano grattugiato
- olio extravergine d'oliva
- basilico fresco
- origano secco
- sale
- pepe

Preparazione

- Mescolate in una ciotola la passata di pomodoro con il parmigiano reggiano grattugiato e condite con olio, sale, pepe, origano e basilico a piacere. 
- Tagliate la mozzarella a fette e lasciatela scolare in un colino.
- Imburrate una pirofila e componete uno strato di pane, sagomandolo opportunamente in modo da ricoprire completamente la base della pirofila. 
- Distribuitevi sopra alcune cucchiaiate di salsa e un po' di mozzarella sbriciolata con le mani. Fate un secondo strato di pane e procedete allo stesso modo fino a creare 3 strati in tutto e terminare gli ingredienti. Completate con la salsa di pomodoro e la mozzarella restante.
- Irrorate con l'olio, cospargete con un po' di origano e cuocete nel forno già caldo a 180° per 20 minuti o fino a quando il formaggio inizierà a filare. 
- Sfornate la lasagna di pancarré al pomodoro, mozzarella e basilico e fatela assestare per 10-15 minuti prima di servirla.
