Tortino di asparagi e prosciutto cotto

- persone 6
- preparazione 20
- cottura 40
- costo medio

Ingredienti

- 1 kg di asparagi
- 400 gr di prosciutto cotto
- 50 gr di parmigiano grattugiato
- 2 uova intere
- 6 gr di gelatina in fogli
- sale
- pepe
- insalatina per la guarnizione

Preparazione

- Pulire e lavare gli asparagi e lessarli in acqua leggermente salata (tenere l’acqua).
- Scegliere i 10/12 asparagi migliori, i rimanenti frullarli assieme alle uova e al parmigiano, sale e pepe.
- Scalare un paio di cucchiai di acqua di cottura degli asparagi e sciogliervi dentro la colla di pesce precedentemente ammollata in acqua fredda, incorporare alla crema di asparagi.
- Rivestire uno stampo da plum cake con la carta da forno e fare uno strato di prosciutto ricoprendo anche i bordi, versare metà del composto e adagiarvi metà degli asparagi interi.
- Fare un altro strato di prosciutto, versare il rimanente del composto e gli asparagi. Chiudere con uno strato di prosciutto.
- Sigillare il tutto con la carta stagnola (anche sotto) e cucinare a bagnomaria con 2 cm di acqua o in forno a 190° per 40 minuti.
- Distribuire l’insalata in un vassoio di portata, adagiarvi il tortino e servire a temperatura ambiente.
