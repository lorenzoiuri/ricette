Polpette di tonno e ricotta

- persone 4
- preparazione 10
- cottura 15
- costo medio

Ingredienti

- 200 gr di ricotta
- 200 gr di tonno
- 25 gr di parmigiano
- 2 cucchiai di pangrattato
- prezzemolo
- sale
- pangrattato
- semi di sesamo
- olio di oliva per cuocere

Preparazione

- Mettete in una ciotola ricotta, tonno, formaggio, e prezzemolo tritato, e iniziate ad impastare.
- Unite il pangrattato e il sale ed amalgamate.
- Con le mani leggermente inumidite, formate le polpette, delle dimensioni di una grossa noce, poggiandole man mano su una teglia rivestita di carta forno. Impanatele in pangrattato mischiato con semi di sesamo e rimettetele sulla teglia.
- Irroratele con un filino d'olio e infornatele a 180°C in forno ventilato già caldo. Cuocete per circa 15 minuti o fino a doratura.
