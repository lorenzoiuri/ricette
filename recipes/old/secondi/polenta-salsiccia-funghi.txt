Polenta salsiccia e funghi al forno

- persone 6
- preparazione 35
- cottura 15
- costo basso

Ingredienti

- olio di oliva q.b.
- 2 salsicce sbriciolate, 200 gr
- 200 gr di funghi champignon affettati
- 100 gr di misto funghi con porcini
- 300 gr di passata di pomodoro 
- 800 ml di acqua
- mezzo cucchiaio di sale grosso
- 185 gr di polenta
- 100 gr di mozzarella a cubetti
- formaggio grattuggiato q.b.

Preparazione

- In una padella versiamo dell'olio extravergine d'oliva, portiamo sul fuoco e aggiungiamo le salsicce sbriciolate per farle rosolare.
- Non appena la carne si sarà rosolata, aggiungiamo in padella anche gli champignon e facciamoli appassire per qualche minuto.
- Aggiungiamo anche il misto funghi con porcini e facciamo cuocere per circa 5 minuti.
- Adesso uniamo la passata di pomodoro, mescoliamo e lasciamo cuocere per altri 5 minuti, salando a piacere.
- Ora che il nostro sugo è pronto, prepariamo la polenta: portiamo sul fuoco una pentola con 800 ml di acqua, aggiungendo il sale grosso. Quando l'acqua inizia a bollire, versiamo a pioggia la polenta, mescolando bene con una frusta per evitare che si formino grumi.
- Continuiamo la cottura a fioco moderato, mescolando di tanto in tanto. Dopo 8 minuti la polenta è pronta!
- Sistemiamo la polenta in una pirofila da forno unta con dell'olio d'oliva, distribuendola e livellandola.
- Ricopriamola con il sugo di funghi e poi spargiamo sopra i cubetti di mozzarella e il formaggio grattugiato.
- Inforniamo e facciamo gratinare a 180°C per circa 15 minuti.
