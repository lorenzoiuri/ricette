Pollo alla cacciatora

- persone 6
- preparazione 20
- cottura 40
- costo medio

Ingredienti

- pollo da circa 1,2 kg
- 250 gr di pomodori maturi
- 1 cipolla
- 100 gr di pancetta
- 3 carote
- una costa di sedano
- 1 bicchiere di vino bianco
- 4 cucchiai di olio extravergine d'oliva
- sale
- pepe

Preparazione

- Lavare e mondare sedano e carote, sbucciare le cipolle.
- Poi affettare tutte le verdure e farle soffriggere per qualche minuto in una padella con un cucchiaio d'olio, quindi metterle da parte.
- Sbollentare, privare della pelle e tritare i pomodori.
- Tagliare il pollo a pezzi e rosolarlo bene in un tegame con un po' di pancetta, insieme con 3 cucchiai di olio, poi saltarlo e sfumarlo a fuoco alto con il vino.
- Quando questo sar√† evaporato, unire il trito di pomodori e le verdure. Continuare a cuocere per 40 minuti a fuoco basso, unendo un po' di acqua calda se il pollo si secca troppo.
- Salare, pepare e servire caldo.
